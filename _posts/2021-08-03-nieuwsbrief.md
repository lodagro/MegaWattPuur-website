---
toc: true
toc_sticky: true
excerpt: Onze nieuwsbrief van augustus ’21 waarin we mogen aankondigen dat er verschillende projecten in de pijplijn zitten.
header:
  teaser: /assets/images/nieuwsbrief.png
  og_image: /assets/images/nieuwsbrief.png
title: nieuwsbrief augustus 2021
tags: [nieuwsbrief]
author: Wim Weyn
---

# WeTech

We hebben met WeTech academy, de vroegere VTS in de Breedstraat te
Sint-Niklaas, een princiepsakkoord om een PV installatie te realiseren in de
herfst van 2021.  Na de geplande dakrenovatie van het betrokken gebouw, gaan we
er een PV-installatie van 200 zonnepanelen met een vermogen van 75 KWp
installeren.  Er zal nog verder gecommuniceerd worden hoe MWP dit project in
samenwerking met Wetech Academy zal aanpakken.  Het is in elk geval ook de
bedoeling om aan dit project een pedagogisch luik te koppelen, om de leerlingen
actief bij het project te betrekken. Via een sterke communicatie bij het begin
van volgend schooljaar bij leerkrachten, ouders , de buurt én natuurlijk al
onze bestaande coöperanten, hopen we snel over het nodige kapitaal te kunnen
beschikken om dit project uit te voeren.

Dit project samen met het project bij Avansa zorgt ervoor dat we een forse
inhaalbeweging doen en de volledige project achterstand die we hebben opgelopen
door corona is hiermee weggewerkt.

# Zonnig Waasland

We zijn op kruissnelheid met de voorbereidingen van Zonnig Waasland. Het
project waarvoor we van de provincie Oost-Vlaanderen subsidies krijgen om de
rol van energieambassadeur te vervullen.  Via deze groepsaankoop voor
zonnepanelen voor installaties kleiner dan 10kva (= huishoudelijke installatie)
willen we de lokale hernieuwbare energieproductie nog een extra zetje geven.
We onderscheiden ons van andere groepsaankopen door een voorafgaand
onafhankelijk adviesgesprek. Op basis van de wensen en noden van de klant en op
basis van de prijzen die we zijn overeengekomen met de leverancier werken we
een vrijblijvend voorstel uit. Inwoners, verenigingen en organisaties kunnen
zich binnenkort inschrijven via een webformulier.  Wil je graag meer weten over
deze actie of word je graag op de hoogte gehouden over de start van deze actie,
stuur dan een mailtje naar zonnigwaasland@megawattpuur.be

# Kapitaalsoproep

Om het nieuw aangekondigde project bij Wetech en het project bij Avansa uit te
kunnen voeren hebben we een kapitaaloproep lopen van 1700 aandelen (hiervan
zijn reeds 400 aandelen verkocht).

We zijn momenteel met 191 coöperanten en we hebben samen 997 aandelen.

We nodigen hierbij onze coöperanten uit om nog een of meerdere aandelen te
kopen; we stellen het uiteraard op prijs dat er mond-aan-mond reclame gemaakt
wordt voor onze coöperatie en onze kapitaalsoproep.

[meer info over investeren](https://www.megawattpuur.be/investeren/){: .btn .btn--success}
[koop hier aandelen van MegaWattPuur cvso](http://aandelen.megawattpuur.be){: .btn .btn--success}
