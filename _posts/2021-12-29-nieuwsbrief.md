---
toc: true
toc_sticky: true
excerpt: stand van zaken
header:
  teaser: /assets/images/nieuwsbrief.png
  og_image: /assets/images/nieuwsbrief.png
title: nieuwsbrief december 2021
tags: [nieuwsbrief]
author: Frauke en Wouter
---

![nieuwjaarswensen]({{ site.url }}{{ site.baseurl }}/assets/images/2021-12-29-nieuwsbrief-01.jpg)

# Zonnig Waasland

In september en oktober hebben we een voorzichtige start genomen met onze
groepsaankoop voor zonnepanelen. Deze loopt nog minstens tot 30 april 2023.
Ondertussen is Zonnig Waasland gepromoot via enkele gemeentelijke infobladen en
komen de inschrijvingen vlot binnen. Zo’n 50 gezinnen kregen al advies voor een
zonne-installatie. De eerste installaties werden geplaatst en gekeurd!

![nieuwjaarswensen]({{ site.url }}{{ site.baseurl }}/assets/images/2021-12-29-nieuwsbrief-02.jpg)

Zonnepanelen zijn dan ook nog steeds een interessante investering! Gemiddeld
verdien je een zonne-installatie terug binnen 7 à 8 jaar, afhankelijk van je
eigen verbruik. En door de stijging van de elektriciteitsprijs wordt de
terugverdientijd alleen maar korter. Niet twijfelen dus en vraag nu ook
vrijblijvend advies via zonnigwaasland.be

# Burgerwind op zee

Voorbije zomer werd BURGERWIND OP ZEE gelanceerd, in aanwezigheid van
vice-eersteminister en minister van Noordzee Vincent Van Quickenborne en
minister van Energie Tinne Van der Straeten.  Zie ook onze blog post:
Burgerwind op zee - MegaWattPuur

De Federale Overheid gaat 3 zones aanbesteden in de nieuwe Prinses Elisabeth
Zone. Dit is de laatste zone in Belgische wateren die zal worden aangesneden en
dus nog onze enige kans binnen onze territoriale wateren om op grote schaal
rechtstreekse burgerparticipatie op zee te organiseren.

De bijna veertig Belgische burgercoöperaties die 100.000 burgers
vertegenwoordigen zullen gezamenlijk de partner zijn die rechtstreekse
burgerparticipatie door de burger voor offshore wind mogelijk zal maken.
Hiervoor zal een koepel coöperatie  worden opgericht. Deze koepel zal de
spreekbuis zijn van alle deelnemende Belgische burgercoöperaties bij de
tenderprocedure voor wind concessies op zee. MegaWattPuur zal mee participeren
in de oprichting van de koepel CV en er ook lid van zijn. Dit vraagt van ons
een investering van €5.000.

Het is slechts eind 2022 dat zal bekend zijn of de modaliteiten van de
tenderprocedure goed zullen zijn en eind 2023 dat er zal moeten worden
ingediend op de aanbesteding. Ter voorbereiding hiervan zullen we met
MegaWattPuur eind 2022 €20.000 risicokapitaal inbrengen bij de koepel CV.

# Elektriciteit via Ecopower

Sinds kort is het voor MegaWattPuur coöperanten met minstens twee aandelen
mogelijk om elektriciteit af te nemen via Ecopower, zonder daarvoor een aandeel
van Ecopower aan te kopen.

De geproduceerde energie van de MegaWattPuur zonnepanelen die niet ter plaatse
onmiddellijk verbruikt wordt, leveren we aan Ecopower.

Via Ecopower verbruik je elektriciteit  tegen een vaste prijs (voor zes
maanden) waardoor je niet voor verrassingen komt te staan. Prijswijzigingen
worden 3 maanden op voorhand aangekondigd en volgen de marktprijs zonder de
pieken en dalen. Ecopower komt uit de Vreg-prijsvergelijking als een topper en
de coöperatieve energie krijgt een 20/20 van Greenpeace voor duurzaamheid en
groene energie.

Voor meer info:

 * [prijzen Ecopower vanaf 1 januari 2022](https://www.ecopower.be/nieuws/hoeveel-kost-groene-burgerstroom-bij-ecopower-prijsstijging-op-j-januari-2022)
 * [Ecopower prijs simulator](https://www.ecopower.be/groene-stroom/prijs)
 * [Vergelijkings test Vlaamse Energieregulator](https://vtest.vreg.be/)

[Klant worden bij Ecopower](https://www.ecopower.be/groene-stroom/aanvraag){: .btn .btn--success}
