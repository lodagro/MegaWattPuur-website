---
title: Burgerwind op zee
excerpt: 37 Belgische burgercoöperaties voor hernieuwbare energie zullen dankzij ´Burgerwind op zee´ rechtstreeks kunnen participeren in windturbines op zee.
header:
  teaser: /assets/images/2021-06-21-burgerwind-op-zee-01.jpg
  image: /assets/images/2021-06-21-burgerwind-op-zee-01.jpg
  og_image: /assets/images/2021-06-21-burgerwind-op-zee-01.jpg
---

Op 20 juni 2021 werd BURGERWIND OP ZEE gelanceerd, in aanwezigheid van
vice-eersteminister en minister van Noordzee Vincent Van Quickenborne en
minister van Energie Tinne Van der Straeten.

De 37 Belgische burgercoöperaties die 100.000 burgers vertegenwoordigen zullen
gezamenlijk de partner zijn die rechtstreekse burgerparticipatie door de burger
voor offshore wind mogelijk zal maken.

# REScoop België is evenwaardige partner

REScoop België is enthousiast en georganiseerd om de rol van rechtstreekse
burgerparticipatie in windturbines op zee op zich te nemen. REScoop België zal
zich daartoe als evenwaardige partner aanbieden bij de tenderprocedure voor
windconcessies op zee.

REScoop België is verheugd dat het principe van Burgerparticipatie reeds in het
Koninklijk Besluit van 12 Mei 2019 ingeschreven is. De federale regering maakt
hier verdere modaliteiten voor op om dit mogelijk te maken via
Energiegemeenschappen. Burgercoöperaties voldoen aan beide Europese definities
van energiegemeenschappen.

# Nabije toekomst...

In 2023 worden er 2 nieuwe offshore windturbine zones door de Federale Overheid
getenderd voor een totaal van 1,4 GW vermogen. Een aanpassing van de wet rond
de energiemarkt ter voorbereiding van deze offshore tender van 12 mei 2019
spreekt over de mogelijkheid van burgerparticipatie in offshore.

De Ministerraad keurde eind april een voorontwerp van wet tot omzetting van de
Europese richtlijn betreffende gemeenschappelijke regels voor de
elektriciteitsmarkt goed. Deze laat toe aan burgers een actievere rol op te
nemen in de elektriciteitsmarkt. Hierbij wordt voorzien in het nieuwe concept
van hernieuwbare energiegemeenschap. De weerhouden concessionaris van de
domeinconcessie zal burgerparticipatie kunnen voorzien en/of een samenwerking
opzetten met een hernieuwbare energiegemeenschap. De verdere uitwerking zal
gebeuren via Koninklijke Besluiten.

# in de pers

* [FOCUS - burgers kunnen participeren in windturbines](https://www.focus-wtv.be/nieuws/burgers-kunnen-participeren-windturbines)
* [Nieuwsblad - Project Burgerwind op Zee: koop uw eigen stukje windturbine](https://www.nieuwsblad.be/cnt/dmf20210621_94402420)
* [De Standaard - Burgercoöperaties willen deel van offshorekoek](https://www.standaard.be/cnt/dmf20210620_97628888)

<figure>
  <img src="/assets/images/2021-05-20_burgerenergie_01.gif">
</figure>
