---
excerpt: infoavond zonne-energie voor landbouwbedrijven en KMOâ€™S
header:
  teaser: /assets/images/2022-15-06-infoavond.png
  og_image: /assets/images/2022-15-06-infoavond.png
title: infoavond zonne-energie 15/6
tags: [infoavond]
---

![foto](/assets/images/2022-15-06-infoavond.png)

De Landbouwraad en Ondernemend Waasmunster organiseren samen met het
gemeentebestuur en de Klimaatgroep op woensdag 15 juni om 20 u. een infoavond
over het plaatsen van zonnepanelen op grotere dakoppervlakten, zoals stallen,
schuren, werkplaatsen, magazijnen, garages enz. Dit gaat door in de theaterzaal
van De Meermin (Abdij van Roosenberglaan 6 - 9250 Waasmunster).

Door de steeds maar stijgende prijzen van fossiele brandstoffen en het streven
naar onafhankelijkheid van gas en olie, zowel op vlak van milieu als op
geopolitiek vlak, wordt de zelfproductie van eigen groene energie alsmaar
interessanter!

Zeker de moeite dus om daar dieper op in te gaan, en vooral voor hen die
beschikken over grote dakoppervlakten.

De specialisten van Interwaas en MegaWattPuur zullen ons wegwijs maken in deze
materie, zowel op technisch vlak als op het vlak van kosten en baten.

Deze activiteit kadert in Waasland Klimaatland en de klimaatdoelstellingen van
onze gemeente. Iedereen is welkom. De inkom is gratis.

Meer info: Milieudienst Waasmunster | 052 89 20 02 | milieu@waasmunster.be
