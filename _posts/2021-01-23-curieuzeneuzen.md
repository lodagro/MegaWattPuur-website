---
title: CurieuzeNeuzen in de Tuin
excerpt: Doe Mee aan het grootste burgeronderzoek in Vlaanderen naar hitte en droogte in de tuin.

header:
 teaser: /assets/images/2021-01-023_curieuzeneuzen.png
 og_image: /assets/images/2021-01-023_curieuzeneuzen.jpg
---

Hoe wapenen we ons tegen droogte en hittegolven? CurieuzeNeuzen lanceert
CurieuzeNeuzen in de Tuin, een ambitieus onderzoeksproject waarvoor 5.000
Vlamingen een halfjaar droogte en hitte gaan meten.

{%include figure image_path="/assets/images/2021-01-023_curieuzeneuzen.png" %}

De voorbije jaren zijn in Vlaanderen droogte- en hitterecords gesneuveld. De
grote verstedelijking en de bevolkingsdichtheid maken ons kwetsbaar en zetten
de grondwatervoorraden onder druk. Het gaat hard, en het besef groeit dat we
ons moeten wapenen. 

Het heeft de voorbije weken dan al heel wat geregend de grondwaterstanden in
Vlaanderen zijn laag. Ook in en rond het waasland ([interactieve kaart](https://www.dov.vlaanderen.be/portaal/?module=verkenner)).

|plaats           | datum meting | waterstand |
|-----------------|--------------|------------|
|Bornem           | 4/1/2021     | laag       |
|Hamme            | 4/1/2021     | zeer laag  |
|Lokeren          | 4/1/2021     | zeer laag  |
|Sint-Gillis-Waas | 4/1/2021     | laag       |
|Zele             | 4/1/2021     | laag       |
{: .align-center}


Het onderzoek wil uitvissen wat een tuin of park koel of heet maakt, en waarom
de ene tuin droog en de andere vochtig is. In welke mate wordt dat bepaald door
het type bodem, of door hoe je je tuin inricht en hoe vaak of hoe kort je je
gras afmaait? Het onderzoek kijkt ook verder dan de eigen tuin. Ook in onze
steden moeten we actief aan klimaatregeling doen. 

Tuinen nemen in het verkavelde Vlaanderen zo’n 9 procent van de totale
oppervlakte in, wat veel is in vergelijking met de buur­landen. Kunnen we ze
ook inzetten als klimaatoplossing?

Het burgeronderzoek zoekt 4.400 burgers, scholen, bedrijven en gemeentes die
van april tot oktober de droogte, hitte en koolstofopslag in de bodem van hun
tuin, speelplaats of park willen meten. Daarnaast komen er 600 meetpunten in
natuurgebieden en bij aardappeltelers. Het geheel wordt aangestuurd door de
Universiteit Antwerpen en verloopt in samenwerking met De Standaard, Vito, de
Vlaamse overheid en een aantal privépartners.

[Info & Inschrijven - Standaard CurieuzeNeuzen in de tuin](https://www.standaard.be/tag/curieuzeneuzen-in-de-tuin){: .btn .btn--primary}
