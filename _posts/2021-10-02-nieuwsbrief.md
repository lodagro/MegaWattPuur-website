---
toc: true
toc_sticky: true
excerpt: Waarom coöperatief ondernemen?
header:
  teaser: /assets/images/nieuwsbrief.png
  og_image: /assets/images/nieuwsbrief.png
title: nieuwsbrief oktober 2021
tags: [nieuwsbrief]
author: Wim Weyn
---

# Waarom coöperatief ondernemen?

MegaWattPuur is een coöperatieve onderneming, en dat is niet toevallig. Het
woord ‘coöperatie’ betekent zoveel als ‘samenwerking’. En die samenwerking vind
je overal: in jeugdbewegingen, sportclubs, ouderverenigingen … Allemaal
plaatsen waar mensen elkaar niet beconcurreren, maar samenwerken en daardoor
meer bereiken. Steeds vaker zien mensen in dat die houding ook in de economie
vruchten afwerpt.

Al van oudsher ontstaan coöperaties vanuit maatschappelijke noden. Mensen
verenigen zich in ondernemingsverband om in hun gemeenschappelijke behoeften te
voorzien. Denk maar aan coöperaties zoals de Vooruit, opgericht in de 19de eeuw
om mensen toegang te bieden tot basisproducten als brood of geneesmiddelen.

Ook vandaag biedt de coöperatie antwoorden op uitdagingen die een samenleving
in verandering met zich meebrengt. Voor vele coöperaties is duurzaamheid een
drijfveer. Vandaag is ecologie zo veel meer dan de bescherming van boompjes,
bloempjes en vogeltjes. Het is een bewust streven naar een harmonische
verhouding tussen people, planet en profit. De natuur beschermen, correct
omgaan met klanten en medewerkers en tegelijk goed je boterham verdienen. Ook
dat is coöperatief ondernemen.

Hierbij willen we nog enkele andere coöperaties onder het licht brengen. Met
voor onze coöperanten bijzonder nieuws over elektrisch autodelen.

# Voorstelling andere coöperaties

## CEDAN - Coöperatief Elektrisch Deelauto Netwerk

Het CEDAN netwerk bestaat uit de coöperatieve elektrische deelauto's van de
burgercoöperaties Partago en Coopstroom. Om met een wagen van Partago
(Oost-Vlaanderen) te mogen rijden, dient men in principe eerst coöperant te
worden door het  aankopen van een aandeel van €250. MegaWattPuur heeft een
gebruiksovereenkomst met CEDAN, waardoor onze coöperanten gebruik kunnen maken
van alle CEDAN deelauto's zonder zelf een aandeel van CEDAN te moeten kopen.
Een MegaWattPuur-coöperant dient dan wel minstens twee aandelen van
MegaWattPuur te hebben (€250). Uiteraard is het gebruik van de wagen (per uur
en per gereden km) wel betalend. Als u hierover vragen heeft, kunt u deze
stellen via autodelen@megawattpuur.be

[https://www.cedan.be](/https://www.cedan.be/)

{% include video id="wWUEuWSoDK8" provider="youtube" %}

## Pomona - coöperatief boslandbouwbedrijf

Pomona is een coöperatief boslandbouwbedrijf dat ernaar streeft om Wase
consumenten samen met boeren voor 80% voor hun eigen lokale, gezonde en
duurzame voeding te voorzien. “We kennen onze voeding én elkaar.” De basis van
hun model is dat hun vaste landbouwers zorgen voor het professioneel ecologisch
verbouwen van ons voedsel. De consumenten zorgen voor een vaste afname van
Pomona producten. Wie graag een handje helpt, is altijd welkom.  Oproep: Word
je ook één van de Pomona consumenten of coöperanten die samen zorgen voor hun
eigen eerlijke, ecologische, seizoensgebonden en lokale voeding voor vandaag,
morgen én overmorgen? Of word je peter of meter van een Pomona boom?

[https://www.pomonacoop.be](/https://www.pomonacoop.be/)

{% include video id="2uE8CMG-zDs" provider="youtube" %}

## NewB - coöperatief bankieren

Met NewB werd een belangrijke stap gezet door de samenwerking van 24
middenveldorganisaties om “uit het niets een duurzame en ethisch verantwoorde
bank uit de grond te stampen”. U vindt meer informatie over hun werking op hun
website. NewB wil alleszins een bank zijn in dienst van de samenleving en
baseert zich van bij het begin op 13 waarden die verankerd zijn in de statuten
van de coöperatie: transparantie, participatie, duurzaamheid, eerlijkheid,
eenvoud, soberheid, inclusie, innovatie, professionaliteit, veiligheid,
integratie, diversiteit en nabijheid.

[https://www.newb.coop/nl](https://www.newb.coop/nl)

{% include video id="24kDy3yf1BQ" provider="youtube" %}

## Neibo - coöperatief mobiele telefonie

Neibo is een Belgische coöperatie die mobiele telefonie aanbiedt aan burgers en
professionelen.

Ze bieden verschillende abonnementsformules aan. Waar staan ze voor? Ze
omschrijven dit in hun eigen woorden als volgt: "We kiezen voor een bewuste
verschuiving van de economie". Neibo deelt straks haar winst met iedereen in de
coöperatie via kortingen en dividenden én investeert daarbovenop een deel van
haar winst in lokale duurzame projecten. Samen selecteren ze de projecten en
zorgen ze voor een tastbare impact. In hun missie lezen we dat ze een
kwaliteitsvolle telefoonservice willen opbouwen als coöperatie. Ze hebben een
transparante en democratische structuur en nemen samen de strategische
beslissingen. Zo werken ze aan een eerlijkere economie met zeggenschap voor
burgers. Ze willen een referentie zijn binnen het telecomlandschap en willen
een volledig aanbod ontwikkelen in totale transparantie dat voldoet aan de
vraag van de gebruikers.

We wensen hen alvast succes als nieuwe coöperatieve speler in het
telecomlandschap!

[https://www.neibo.be](/https://www.neibo.be/)

{% include video id="C4SaIdIuR-E" provider="youtube" %}

## Wooncoop - Coöperatief wooncopen

Wooncoop is een wooncoöperatie, een autonome organisatie van personen die zich
vrijwillig verenigen om hun woonbehoefte te behartigen, door middel van een
onderneming waarvan ze samen eigenaar zijn en die ze democratisch controleren.

Wooncoopen is een alternatief voor klassiek huren of kopen. Het zweeft er
ergens tussenin. Je kan als bewoner, afhankelijk van jouw financiële situatie,
jouw maandlast bepalen. Dit stelt je ook in staat om doorheen jouw wooncarrière
meer of minder kapitaal te sparen.

[https://www.wooncoop.be](https://www.wooncoop.be)

{% include video id="uGS8TBPg7kQ" provider="youtube" %}

Wooncoop is momenteel bezig met het ontwikkelen van een [project op de paterssite in Sint-Niklaas](https://www.wooncoop.be/projecten/paterssite/).

{% include video id="9OkxMylehVE" provider="youtube" %}
