---
excerpt: Hoe staat MegaWattPuur er voor?
header:
 teaser: /assets/images/2020-02-20_nieuwsbrief_groepsfoto.png
 image: /assets/images/2020-02-20_nieuwsbrief_groepsfoto.png
title: nieuwsbrief
tags: [nieuwsbrief]
---

Oprichting
----------

Hoe staat MegaWattPuur er voor? Wel, we zijn effectief erkend als
energiecoöperatie en hebben hiervoor het vereiste geregeld bij de notaris
(sinds 18/10/2019). We hebben nog een paar zaken aan te passen om effectief
erkend te kunnen worden als een coöperatie met sociaal oogmerk, omdat de wet
daar toch strenge vereisten vooropstelt. Dit zijn zaken die we verder opvolgen
zodat we toch de erkenning van Sociale Onderneming kunnen verkrijgen. Intussen
hebben we Megawattpuur reeds voorgesteld aan het gemeentebestuur (of de
bevoegde schepen) van Waasmunster, Temse, Beveren, Sint-Gillis-Waas, Kruibeke,
Zele. Andere wase gemeenten volgen nog. De respons was positief voor ons
initiatief en we kijken er naar uit om concreet samen te werken, om de
energietransitie te versnellen.

De projecten
------------

We hadden gehoopt in deze eerste nieuwsbrief reeds over ons eerste
gerealiseerde PV project te mogen schrijven, maar een studie van de stabiliteit
van het dak bood ons te weinig zekerheid op 20 jaar of meer zonder zorgen. We
leren hier uiteraard uit en gebruiken de kennis voor andere toekomstige
projecten. We zetten het nieuwe jaar ook in met een verhoogde inzet voor de
projecten. Om de twee weken vergaderen we met de projectgroep om de opvolging
en realisatie van projecten te versnellen. We hebben enkele veelbelovende
projecten waarvoor de eerste verkennende gesprekken reeds gebeurd zijn.
Hierover later meer! We zoeken in de eerste plaats naar PV projecten, maar
werken in de luwte verder om mee te participeren aan windprojecten. Dat zou
ons zeker de nodige financiële input kunnen geven om te professionaliseren.

Vrijwilligers
-------------

We wensen hierbij ook een oproep te doen voor geïnteresseerde vrijwilligers:
kenmerkend voor een startende energiecoöperatie gedragen door vrijwilligers is
dat het vaak moeilijk is om jaarlijks voldoende projecten te kunnen vinden en
uitvoeren. Daarom deze oproep: we hebben nood aan mensen die onze
dienstverlening aan de man kan brengen bij verenigingen en bedrijven. Mochten
er mensen zijn die een commercieel profiel hebben, en interesse hebben om onze
werking te ondersteunen, laat ons gerust iets weten via
**info@megawattpuur.be**. We voorzien graag tekst en uitleg!
