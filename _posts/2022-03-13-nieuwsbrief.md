---
toc: true
toc_sticky: true
excerpt: stand van zaken
header:
  teaser: /assets/images/nieuwsbrief.png
  og_image: /assets/images/nieuwsbrief.png
title: nieuwsbrief maart 2022
tags: [nieuwsbrief]
author: Frauke en Wouter
---


# lopende projecten

Momenteel hebben we twee geplande projecten:

  * zon, warmtepomp en ventilatie bij Avansa Waas en Dender
  * zon bij weTech (vroegere VTS) in Sint-Niklaas

De werken bij Avansa starten in juni dit jaar en voor de plaatsing van de
zonnepanelen bij weTech wachten we op hun nieuwe hoogspanningscabine.

We hebben voor beide projecten nog een kapitaal oproep lopen van 1000 aandelen.

[investeren in MegaWattPuur](https://www.megawattpuur.be/investeren/){: .btn .btn--success}


# infomomenten

## 23 maart Sint-Niklaas

De goedkoopste energie is de energie die je niet verbruikt. Heb je een huis
gekocht of verhuur je een woning? Ontdek op het infomoment 'Sint-Niklaas
Renoveert' hoe jij je woning energiezuiniger én comfortabeler kan maken.

Kom naar het infomoment op woensdag 23 maart om 19.30 uur in de Rode
Kruisstraat 23 (Avansa Waas en Dender). MegaWattPuur helpt je graag op weg om
je energieverbruik te verminderen.

Organisatie door stad Sint-Niklaas, in samenwerking met MegaWattPuur.

[meer info](https://www.sint-niklaas.be/infoavond-sint-niklaas-23-maart){: .btn .btn--success}


## 20 april Stekene

Landelijke gilden organiseert een infoavond ‘Dorp vol energie’. Deze avond
wordt er ingezoomd op de energietransitie. Welke rol kan jij daarin spelen?
Welke rol spelen burgercoöperaties en energiegemeenschappen hierin? Daarnaast
krijg je deze avond ook heel wat praktische informatie en een antwoord op
vragen zoals:  Waar kan ik ondersteuning en begeleiding krijgen als ik mijn
woning wil renoveren? Welke premies zijn er als ik bijvoorbeeld mijn woning
isoleer of omschakel van aardgas naar een warmtepomp?

Locatie en startuur is nog niet bekend. Binnenkort vind je alle info terug op
onze website.

# Algemene vergadering 7 mei 2022

Bent u coöperant van MegaWattPuur? Zet alvast in je agenda dat de volgende
algemene vergadering van MegaWattPuur zal doorgaan op 7 mei 2022 10u.

Een formele uitnodiging met agenda en financieel verslag volgt.
Afhankelijk van de coronasituatie zal de algemene vergadering online of fysiek plaatsvinden.

# Waasland Klimaatland

Momenteel is Waasland Klimaatland (Interwaas, 11 Wase gemeenten en de
provincie), bezig met het opmaken van het Klimaatplan 2030. Hierin beschrijven
ze een strategie om de regio minder broeikasgassen te laten uitstoten.

En jij kan hieraan bijdragen! Ze stelden een korte vragenlijst samen die hen
inzichten moet geven in de verwachtingen van inwoners van het Waasland op het
gebied van circulaire economie, duurzame mobiliteit, voeding en duurzaam wonen.
Met de resultaten gaan ze daarna verder aan de slag om keuzes te maken over
welke klimaatacties als eerste uitgevoerd moeten worden.

[vragenlijst invullen](https://forms.office.com/r/qebFmyLgRj){: .btn .btn--success}

Voor wie is deze bevraging? Voor elke inwoner van het Waasland! Dus vul deze
zelf in, en stuur ze gerust ook door naar jullie kennissen, vrienden, familie…
Je hoeft je niet te beperken tot die mensen waarvan je weet (of denkt te weten)
dat ze begaan zijn met het klimaat of milieu. Ze willen een zo ruim mogelijke
groep mensen bereiken. Het invullen van de vragenlijst neemt 5 tot 10 minuten
in beslag en kan tot 1 april.


Het luik adaptatie is bijna afgerond en daarover gaat deze bevraging dus niet.
Over het adaptatieplan vind je binnenkort meer info op deze website

[Interwaas klimaatplan](https://interwaas.be/lopende-acties/opmaak-klimaatplan){: .btn .btn--success}

# Zonnig Waasland

Investeren in een eigen zonne-installatie? Nog steeds een zeer goed idee. De
gemiddelde terugverdientijd van een zonne-installatie is 6 jaar.

Voor de groepsaankoop van PV-installaties (en thuisbatterij) zet MegaWattPuur
de samenwerking verder met Atom Solar uit Deinze. Net als andere materialen
zijn ook zonnepanelen eind vorig jaar gestegen in prijs. Ook de prijzen van
onze groepsaankoop zijn dus gestegen, maar zijn nog steeds zeer concurrentieel.
We gaan ook niet voor de goedkoopste maar voor een goede prijs-kwaliteit
verhouding.


[Zonnig Waasland](www.zonnigwaasland.be){: .btn .btn--success}

# pv scans

Waasland Klimaatland biedt een GRATIS PV-scan aan voor landbouwers!

De PV-scan wordt uitgevoerd door MegaWattPuur. Dit is een project in het kader
van een PDPO subsidie, gefinancierd door het ELFPO, Europees Landbouwfonds voor
Plattelandsontwikkeling: Europa investeert in zijn platteland, de Vlaamse
overheid en de Vlaamse provincies. We hebben vijf scans achter de rug. Dit
project loopt nog tot eind dit jaar.

[PV scans](https://interwaas.be/lopende-acties/pv-scans-voor-landbouwers){: .btn .btn--success}

# Zonnige dagen

Het is u ongetwijfeld ook opgevallen, er is heel wat zon en weinig of geen
bewolking de laatste dagen. Dat is ook duidelijk te zien in de productiecijfers
van bijvoorbeeld onze zonne-installatie op GC De Route in Sint-Gillis-Waas. Een
vloeiende curve over de hele dag. Een totale dagproductie van 360 kWh. Dat is
voldoende energie voor het dagverbruik van 40 gezinnen. Een dag als deze is
zelfs voor de zomer een goede dag!

![foto1](/assets/images/2022-03-14_nieuwbrief_01.png)

# Energiegemeenschappen

MegaWattPuur heeft voldaan aan de meldingsplicht bij de Vlaamse
energieregulator en is nu geregistreerd als “Energiegemeenschap van burgers
(EGB)” en “Hernieuwbare-energiegemeenschap (HEG)”.

Energiegemeenschappen organiseren collectieve en door burgers aangestuurde
energieacties die de weg helpen vrijmaken voor een overgang naar schone
energie, waarbij burgers op de voorgrond worden geplaatst. Zij dragen bij tot
een groter maatschappelijk draagvlak voor projecten op het gebied van
hernieuwbare energie en maken het gemakkelijker om particuliere investeringen
aan te trekken voor de overgang naar schone energie. Tegelijk hebben zij het
potentieel om directe voordelen voor de burgers op te leveren door
energie-efficiëntie te bevorderen en hun elektriciteitsfactuur te verlagen.

[VREG energiegemeenschappen](https://www.vreg.be/nl/energiegemeenschappen){: .btn .btn--success}
