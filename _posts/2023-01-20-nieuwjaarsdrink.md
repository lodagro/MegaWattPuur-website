---
excerpt: Op vrijdag 20 januari 23 heeft Megawattpuur het nieuwe jaar ingezet met een receptie voor onze coöperanten.
header:
  teaser: /assets/images/projects/solar/sint-niklaas/avansa/326110023_485982673507351_169670793684542774_n.jpg
  og_image: /assets/images/projects/solar/sint-niklaas/avansa/326110023_485982673507351_169670793684542774_n.jpg
title: nieuwjaarsreceptie
---

{%include figure image_path="/assets/images/projects/solar/sint-niklaas/avansa/326110023_485982673507351_169670793684542774_n.jpg" %}

Op vrijdag 20 januari 23 heeft Megawattpuur het nieuwe jaar ingezet met een
receptie voor onze coöperanten. We mochten deze receptie houden in de mooie
ontmoetingsruimte van Avansa, een plaats die voor Megawattpuur een speciale
betekenis heeft om meerdere redenen. Ten eerste heeft Avansa aan Megawattpuur
als opstartende coöperatie ons van in het begin onderdak geboden en ons
ondersteund met de kennis in huis op verschillende domeinen. Ten tweede wensen
we de opstart te vieren van het recentste grote hernieuwbaar energieproject,
met name de installatie en opstart van de warmtepomp gevoed door geothermie, in
combinatie met de ventilatie van de lokalen zodat de temperatuur in de lokalen
tijdens zomer en winter aangenaam is, met een installatie van 57 panelen aan
375Watt/ paneel ofte 21.375Wpiek PV op het dak.

![foto](/assets/images/projects/solar/sint-niklaas/avansa/dronebeeld.png)

We stelden vast dat er veel reactie kwam op onze uitnodiging die verstuurd werd
naar alle coöperanten via de nieuwsbrief. We hebben op de receptie ongeveer een
60 aanwezigen gehad, die geboeid geluisterd hebben naar de voorstelling van
onze projecten. Dit deed ons deugd want het toonde dat we met Megawattpuur niet
op een eiland geïsoleerd werken aan de energietransitie, maar dat onze werking
wel degelijk mee gedragen wordt door een grote groep van coöperanten en
sympathisanten.

We mogen bij het begin van het nieuwe jaar concluderen dat we met Megawattpuur
op schema zitten. We waren gestart met 6 coöperanten en 56 aandelen en zijn
gegroeid tot 300 coöperanten met 3700 aandelen, voor een investeringsbedrag van
462.500€! Door de investeringen van deze groep kunnen we als burgers gericht
investeren in het maken, delen en besparen van energie.

Het eerste project waarmee we gestart zijn was een PV installatie op Solidagro,
een Wase vzw die zich richt op het realiseren van het wereldwijde recht op
voedsel en water. Dit werd opgevolgd door een groot PV project op het
Gemeenschapscentrum De Route in Sint-Gillis-Waas, waarbij we gezorgd hebben
voor de installatie en financiering van een PV installatie van 375Watt x 204
stuks ofte 76500 Wpiek. Ons recentste PV project is een realisatie op de LAB
school in Sint-Niklaas, waar we het dak vol leggen met zonnepanelen. Dit zal
wellicht niet de enige school zijn waarbij we de zorgen voor de berekening,
plaatsing en financiering van de PV installatie, want we verwachten dat er in
2023 ook een installatie gelegd wordt op het dak van de middelbare school
weTech Academy te Sint-Niklaas.

![logo Zonnig Waasland](/assets/images/logo_Zonnig_Waasland_transparant.png){: .align-left width="300"}

Buiten deze projecten engageren we ons ook nog voor andere zaken. Onze
groepsaankoop voor zonnepanelen is nog steeds actief in het Waasland. Hiervoor
willen we de Provincie Oost-Vlaanderen bedanken, die een partner is voor het de
groepsaankoop Zonnig Waasland. Met behulp van de energieprijs (ik zoek welke
prijs we gewonnen hadden) konden we het project verder uitrollen.  Hierbij
richten we ons op particulieren en verenigingen die betrouwbare informatie
zoeken en waarvoor wij via persoonlijk advies en ontzorging een degelijk en
betrouwbaar aanbod hebben.

![Cedan logo](/assets/images/logo-cedan-rgb-zwart-transparant.png){: .align-left width="300"}

We participeren ook aan Cedan, een coöperatief elektrisch deelauto netwerk. Via
het aankopen van 2 aandelen van Megawattpuur, kunt u gebruik maken van deze
wagens zonder extra inleg.  Momenteel wachten we verder af tot deze wagens ook
in Sint-Niklaas beschikbaar zullen zijn, maar dit is momenteel nog niet zo.
Laten we hopen dat dit in de nabije toekomst gerealiseerd zal worden!

Indien er serieuze interesse is voor zo’n elektrische wagen in lokaal gebruik,
mag dit altijd gemeld worden via ons contactformulier. Zo kunnen we er beter
zicht op krijgen hoeveel vraag hiernaar is.  We hebben ook geïnvesteerd in
opleidingen en informatiedeling door het organiseren van infomomenten voor o.a.
landbouwers, buurtbewoners of ouders van scholen na het realiseren van een
project.

![Seacoop logo](/assets/images/logo_SeaCoop-NL.webp){: .align-left width="300"}

Een van de grootste projecten waarin we mee participeren is ‘Wind op zee’,
waarin er 34 burgercoöperaties zich verenigd hebben om zo een gedeelte van het
toekomstige windpark op zee “Prinses Elisabeth zone” in beheer te nemen.
Hiervoor werd een overkoepelende coöperatie opgericht, met name SeaCoop CVSO.
We kijken hiervoor met grote belangstelling uit naar de verdere ontwikkelingen
in dit dossier. Mochten we met SeaCoop kunnen participeren zoals gewenst, zal
ons dit zeker verder helpen met het uitbouwen van onze werking.

{%include figure image_path="/assets/images/seacoop_samenvoordetoekomst-600x487.png" %}

Hiermee willen we afronden met een laatste oproep: volgend jaar vernieuwen we
onze raad van bestuur en worden er nieuwe bestuurders verkozen. We doen een
oproep aan onze coöperanten om zich kandidaat te stellen voor een
bestuursfunctie, indien u meent dat u een nuttige inbreng heeft.
