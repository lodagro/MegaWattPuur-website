---
title: Transitie Zele
tags: [transitie, Zele]
---

Samen met Transitie Zele bekijken we wat eventuele samenwerkings-mogelijkheden
zijn.

Misschien nog even wat meer achtergrond bij VZW Transitie Zele. Ze zijn sinds
2011 actief in Zele, eerst als feitelijke beweging, daarna als VZW. Ze startten
destijds op vanuit de notie van *Piekolie* en de toen nog vrij afwezige
duurzaamheidsgedachte bij burger en bestuur.

Hun doelstellingen zijn:

* de Zeelse burger informeren over de uitdagingen die de klimaatproblematiek en energieproblematiek onze maatschappij stellen
* de ecologische voetafdruk van individuele of groepen Zelenaars te reduceren
* de lokale economie en hergebruik te stimuleren
* op termijn een substantieel deel van de voedselvoorziening op lokaal niveau te garanderen
* het energieverbruik van individuele of groepen Zelenaars te reduceren
* de lokale politiek bewust te maken van de uitdagingen en hen mee te engageren
* adviezen te formuleren naar het gemeentebestuur en politieke partijen

Tijdens de voorbije jaren heeft dit zich al vertaald in talloze kleine en
minder kleine initiatieven waarvan de voornaamste zijn:

- actieve deelname aan de Milieuraad
- verschillende succesvolle kledingswaps die we organiseerden
- enkele sprekers naar Zele gehaald (Low Impact Man, Nic Balthasar)
- enkele films vertoond (Al Gore, Demain, Peak Oil, enz..)
- het oprichten van een volkstuin in Zele die momenteel reeds 6 jaar met veel succes draait

Sinds een tweetal jaar zijn ze op zoek naar een koppeling tussen de
goedbedoelde inititatieven hierboven (met al bij al beperkte impact) en de
reële economie. Een coöperatieve kwam dan ook reeds enkele keren ter spraken,
dit naast ideeën rond sociale lokale economie.

Ze nemen sinds een paar jaar ook actief deel aan de energieraad, de
voorbereiding van het burgemeesterconvenant en de workshops hieraan gelinkt.
Het idee van een coöperatieve rond zonneënergie werd meer en meer realistisch
geacht.
