---
permalink: /wat-is-een-rescoop/
title: Wat is een REScoop?
---

REScoop staat voor Renewable Energy Sources Cooperatives. REScoops willen een
deel van de omgevingsenergie oogsten voor eigen gebruik, maar ze willen tevens
energiediensten leveren. Wat ons verbindt, is ons geloof in de noodzaak van een
overgang naar een koolstofarme samenleving en dus de noodzaak van een
energiesysteem dat grotendeels steunt op hernieuwbare energie zonder iemand
achter te laten.

{%include figure image_path="/assets/images/eat-fossil.png" %}

Wat ons typeert, is de internationaal erkende definitie voor coöperatief
ondernemen van de International Cooperative Alliance (ICA) met de zeven
([ICA][ica]) principes.

De ICA definieert een coöperatie als volgt “Een coöperatie is een autonome
organisatie van personen die zich vrijwillig verenigen om hun
gemeenschappelijke economische, sociale en culturele behoeften en ambities te
behartigen door middel van een onderneming waarvan ze samen eigenaar zijn en
die ze democratisch besturen.” Samengevat: Autonomie en eigenaarschap onder
democratisch bestuur. Binnen de Internationale Coöperatieve Alliantie werden
uit de definitie de zeven principes van coöperatief ondernemen geactualiseerd.

Burgercoöperaties voldoen aan de ICA-definitie & principes:

<div>
ICA-definitie & principes:
  <ul>
    <li> Vrijwillig en open lidmaatschap</li>
    <li> Democratische controle door de leden</li>
    <li> Economische participatie door de leden</li>
    <li> Autonomie en onafhankelijkheid</li>
    <li> Onderwijs, vorming en informatiestrekking</li>
    <li> Samenwerking tussen coöperaties</li>
    <li> Aandacht voor de gemeenschap</li>
  </ul>
</div>
{: .notice--info}

![Infographic ICA principes](/assets/images/mvo_vlaanderen_infographic_ica_principes.jpg)

[REScoop.Vlaanderen][REScoop.Vlaanderen] is de Vlaamse federatie voor
burgercoöperaties voor hernieuwbare energie. De federatie werd opgericht in
2015 door de toen zes actieve burgercoöperaties in Vlaanderen - intussen zijn
er al zeventien.

[ica]: https://www.icakompas.be/homepage/inleiding/de-7-ica-principes
[REScoop.Vlaanderen]: https://www.rescoopv.be
