---
excerpt: Het terugverkopen van aandelen op naam van een minderjarig kind aan MegaWattPuur cvso kan enkel met een machtiging van de Vrederechter.
permalink: /het-terugverkopen-van-aandelen-op-naam-van-een-minderjarig-kind/
---

# Het terugverkopen van aandelen op naam van een minderjarig kind aan MegaWattPuur kan enkel met een machtiging van de Vrederechter.

De wet bepaalt dat ouders die roerende goederen van hun minderjarig kind willen
verkopen daarvoor de machtiging van de Vrederechter nodig hebben. Dit geldt ook
voor de aandelen van MegaWattPuur.

De machtiging tot verkoop van aandelen op naam van een minderjarig kind moet
worden aangevraagd bij de griffie van het vredegerecht van de woonplaats van de
minderjarige. Daarvoor moeten de ouders of voogd(en) een verzoekschrift
indienen waarin de verkoop van de aandelen ook gemotiveerd wordt. De
vrederechter waakt erover dat het kind gebaat is bij de verkoop. De aanvragers
moeten dit aantonen door bij het verzoekschrift de nodige bewijsstukken te
voegen. Bovendien moeten de gelden die vrijkomen, geplaatst worden op een
spaarrekening op naam van de minderjarige en voorzien van de clausule van
onbeschikbaarheid.

Het verzoekschrift moet door alle personen die het ouderlijk gezag uitvoeren,
worden ondertekend. Het is ook van belang om een uittreksel uit het
vennotenregister op naam van de minderjarige mee te leveren. Je kan dit steeds
bij ons opvragen.

Voor de opening van dit dossier zal de griffie een rolrecht aanrekenen. Hoeveel
dit bedraagt, kunt u telefonisch opvragen bij de griffie van het vredegerecht.

MegaWattPuur erkende cvso zal pas aandelen van minderjarigen terugkopen als er
een machtiging van de vrederechter is. Vraag eerst goedkeuring voor de verkoop
aan de raad van bestuur van Beauvent vooraleer u naar de vrederechter stapt.

Als je die goedkeuring hebt verkregen, kan je het verzoekschrift richten aan de
vrederechter. Zo vermijdt je eventueel onnodige stappen naar het vredegerecht.
Het is immers steeds mogelijk dat de raad van bestuur van MegaWattPuur cvso de
verkoop van aandelen niet goedkeurt.

[Download formulier tot aanvraag machtiging bij de Griffie van het Vredegerecht](/assets/verzoekschrift_machtiging_verkoop_aanelen_minderjarige.pdf){: .btn .btn--primary}
