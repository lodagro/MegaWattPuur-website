---
permalink: /wie-zijn-wij
title: Wie zijn wij?
gallery:
  - image_path: /assets/images/logo.jpg
    alt: "MegaWattPuur logo"
  - image_path: /assets/images/2018-snapshot-bestuursvergadering.jpg
    alt: "foto bestuursvergadering"
---


Wij zijn een vereniging van geëngageerde **burgers** uit het **Waasland** die
besloten hebben om volledig onbezoldigd een **burgercoöperatie** rond duurzame
energie en hernieuwbare energie op te richten.

We hebben voor de naam **MegawattPuur** gekozen omdat we hiermee aanduiden wat
wij willen: het versnellen van de energietransitie naar propere en hernieuwbare
energie. We zetten in op goed ontwikkelde technieken zoals fotovoltaïsche
zonnepanelen, windenergie, warmtenetten en staan open voor de vernieuwingen in
de energiesector.

{% include gallery %}

Wij zijn een CVBA met een sociaal oogmerk. Wij willen financieel rendabele
projecten realiseren en de opbrengsten ervan investeren in de doelstellingen
van de coöperatie. We willen meewerken aan het klimaat-neutraal maken van onze
regio. Het sociaal oogmerk zal worden uitgewerkt in projecten die de
gemeenschap ten goede komen.

We baseren ons coöperatief model op de [ICA][ica] principes. Dit houdt in dat
we een open en vrijwillig lidmaatschap hebben en democratische controle door de
leden. Coöperanten hebben inspraak en stemrecht op de jaarlijkse Algemene
Vergadering. We zijn een autonome, zelfredzame organisatie onder toezicht van
de leden. Onze leden dragen op een billijke manier bij tot het kapitaal van de
coöperatie. We zetten in op het vormen van onze leden en bestuurders en willen
het grote publiek informeren over de voordelen van coöperatief handelen.
MegaWattPuur is dus een pure burgercoöperatie die lid is van
**REScoop.Vlaanderen**.  Dat betekent dat coöperanten niet alleen maar klant zijn
bij de coöperatie maar ook mede-eigenaar.

We willen onze projecten in de eerste plaats in het Waasland realiseren met
behulp van o.a. de financiële inbreng van de lokale bevolking. Burgers krijgen
de kans om coöperant te worden door het aankopen van aandelen en zo te genieten
van de opbrengsten van lokaal geoogste energie.

[Voor wie?](/voor-wie){: .btn .btn--primary .btn--x-large}


[ica]: https://www.icakompas.be/homepage/inleiding/de-7-ica-principes

*[ICA]: internationale coöperatieve alliantie
*[CVBA]: Coöperatieve Vennootschap met Beperkte Aansprakelijkheid
*[REScoop.Vlaanderen]: Vlaamse Federatie van verenigingen en coöperaties van burgers voor hernieuwbare energie
