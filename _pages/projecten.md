---
toc: true
toc_sticky: true
title: Projecten
layout: single
permalink: /projecten/
---

Met onze projecten willen we het aandeel hernieuwbare energie in het Waasland
verhogen.

# Installaties

<div id="main" role="main">
  <div class="entries-grid">
    {% include documents-collection.html collection="solar" sort_by=page.sort_by sort_order=page.sort_order type="grid" %}
  </div>
</div>

Al onze installaties zijn gerealiseerd met enkel en alleen de rechtstreekse
financiële inbreng van onze coöperanten. Zij zijn dan ook de eigenaars ervan.

Hoe meer coöperaten, hoe meer installaties we kunnen plaatsen.  Zo eenvoudig is
het. Heb je interesse, wil je graag ook coöperant worden en zo bijdragen aan
meer hernieuwbare energie in het Waasland?

[investeren](http://aandelen.megawattpuur.be){: .btn .btn--success}

# Zonnig Waasland

![image-right](/assets/images/logo_Zonnig_Waasland_transparant.png){: .align-right width="300"}

Ons project Zonnig Waasland is een van de tien energieambassadeurs projecten
van de provincie Oost-Vlaanderen 2021 en loopt over een periode van twee jaar.

Met de campagne ‘Zonnig Waasland’ streeft MegaWattPuur naar meer zonnepanelen
op Wase daken. Het principe is vergelijkbaar met een groepsaankoop - door met
velen samen aan te kopen wordt de prijs gedrukt - maar MegaWattPuur doet met
‘Zonnig Waasland’ heel wat meer dan dat.

[Ontdek het hier](http://zonnigwaasland.be){: .btn .btn--success}

# PV scans voor landbouwers

![image-right](/assets/images/2021-10-16-pv-scans-landbouwers-02.jpg){: .align-right width="300" }

Waasland Klimaatland biedt in samenwerking met ons een GRATIS PV-scan aan voor
landbouwers!


Bij deze scan wordt gefocust op het potentieel voor zonne-energie via PV
panelen (fotovoltaïsche panelen, ook wel gewoon zonne-panelen genoemd) bij
landbouwbedrijven. Op deze manier willen we landbouwers ondersteunen en
stimuleren om effectief tot de realisatie van een PV-installatie te komen. Dit
is een project in het kader van een PDPO subsidie, gefinancierd door het ELFPO,
Europees Landbouwfonds voor Plattelandsontwikkeling: Europa investeert in zijn
platteland, de Vlaamse overheid en de Vlaamse provincies.

[meer info & inschrijven](https://interwaas.be/lopende-acties/pv-scans-voor-landbouwers){: .btn .btn--success}

# Burgerwind op zee

![image-right](/assets/images/2021-06-21-burgerwind-op-zee-01.jpg){: .align-right width="300" }

In 2023 start de tenderprocedure voor twee nieuwe offshore windturbine-zones.

Op 20 juni 2021 werd BURGERWIND OP ZEE gelanceerd, in aanwezigheid van
vice-eersteminister en minister van Noordzee Vincent Van Quickenborne en
minister van Energie Tinne Van der Straeten.

De federale regering zorgde er bovendien recentelijk voor dat burgercoöperaties
voldoen aan de Europese richtlijnen van energiegemeenschappen. Concreet
betekent dit dus dat REScoop België zich als een volwaardige partner zal kunnen
aanbieden bij de tenderprocedure voor windconcessies op zee. De 37 Belgische
burgercoöperaties vertegenwoordigen samen 100.000 burgers.

REScoop België noemt het de normaalste zaak van de wereld dat burgers rechtstreeks
toegang krijgen tot de beschikbare hernieuwbare energiebronnen op ons
grondgebied. "Onze natuurlijke rijkdommen zijn een gemeenschappelijk goed waar
vooral de lokale gemeenschap de vruchten van hoort te plukken", klinkt het. De
federatie wil op die manier ook de lokale cohesie en het engagement van de
burgers vergroten.

Momenteel onderzoeken we of we met MegaWattPuur zullen instappen in dit
project.
